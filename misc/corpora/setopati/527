विश्वमै संकटको सूचीमा पर्दै गएको गोही संरक्षणमा चुनौती देखिएको छ । पछिल्लो गणनाका क्रममा ७७९ गोही हराएको एक प्रतिवेदनले देखाएको आजको राजधानीमा खबर छ ।

विगत १५ देखि २० वर्षको अन्तरालमा चितवन राष्ट्रिय निकुन्जबाट ८ सय ८१ गोही राप्ती र नारायणीमा छाडिएको निकुन्जको तथ्यांकमा छ । तर पछिल्लोपटक सन २०११मा गरिएको गणनामा चितवनमा जम्मा १०२ वटामात्र गोही भेटीएको तथ्यांक छ । जसमध्ये नारायणी नदीमा ४८, राप्तीमा ३३, कर्णालीमा ४  र वर्दियाको बबइ नदिमा १६ घडियाल गोही भेटीएका हुन् । कोशी नदिमा घडियाल गोही नभेटीएको गणनाले देखाएको छ । यसअवधिमा ७ सय ७९ वटा गोही हराएको छ । नेपालमा पछिल्लो समयमा बाघ र गैडा भन्दा गोहीको अस्तित्व संकटमा पर्दै गएको संरक्षणकर्मीको भनाई छ । संरक्षणकर्मी अहिले संकटापन्न अवस्थामा पुगेको गोही जोगाउन चिन्तित बनेका छन् ।




