नेपाल टेलीकमले आगामी तीन महिनाभित्र उपत्यकामा मोबाइल सेवाको गुणस्तर सुधार्ने भएको छ ।

उपत्यकाको चक्रपथभित्र रेडियो फ्रिक्वेन्सी अप्टिमाइजेसनको काम सकिएपछि गुणस्तरमा ग्राहकले अनुभव गर्न सक्ने गरि सुधार आउने टेलीकमका प्रबन्धनिर्देशक अमरनाथ सिंहले बताए ।

टेलीकमले पहिले जडान गरेका बिटियस टावरलाई नयाँ टावरबाट प्रतिस्थापन गरिरहेको छ ।‘ हामीले पुरानो बिटियस टावरलाई हुवावे सिस्टममा परिणत गरिरहेका छौं’,प्रबन्ध निर्देशक सिंहले भने ।  यो काम आगामी तीन महिनामा सकिन्छ र मोबाइल सेवाको गुणस्तर निकै सुधार हुन्छ । आजको नयाँ पत्रिकामा खबर छ ।




