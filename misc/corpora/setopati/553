नेपालका लागि इजिप्टका राजदुत मोस्तफा अब्देल्ल्हामिद मोहमद गेन्डीले आफू बस्दै आएको ललितपुर धनिमन्डलस्थित घर छोड्न नमानेपछि परराष्ट्र मन्त्रालय समस्यामा परेको खबर आजको अन्नपूर्ण पोष्टमा छ ।  मन्त्रालयले २ महिनादेखि प्रयास गर्दा पनि समस्या सुल्झाउन सकेको छैन ।

पछिल्लोपटक सन् २००७मा इजिप्टको दुतावाससँग भएको सम्झौता अनुसार राजदुत गेन्डी उक्त घरमा बस्दै आएका थिए । सम्झौता हनुसार म्याद सकिन ३ महिना अघि सूचना दिएपनि राजदुतले घर  छोड्न नमानेपछि घरधनि सुवर्णलाल श्रेष्ठले  परराष्ट्र मन्त्रालय गुहारेका हुन् ।

सन २००७मा  पुनः चार वर्षका लागि उक्त घर प्रयोग गर्ने सम्झौता गरेका थिए । सम्झौता अनुसार सन २०११ म घर छोड्नुपर्ने थियो तर राजदुतले सम्झौता  नविकरण भएको भन्दै घर छोड्न नमानेको उजुरी घरधनी श्रेष्ठले मन्त्रालयमा गरेका छन् ।




